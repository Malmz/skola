# Fokus – tema/motiv och tid

## Tid

- Tid är ett viktigt begrepp. För att föra sin berättelse framåt måste författaren ofta manipulera tiden på olika sätt. Ibland sammanfattas flera år i en enda mening,och ibland kan det finnas kapitel som i tid inte täcker mer än någon timme. En författare kan också välja att börja son berättelse i fel ände, dvs inte skildra allt från början till slut utan tvärtom. Växlingar i tid, t ex tillbakablickar, kan också bidra till att hålla läsaren vaken. Titta i din bok - när utspelas händelserna? Och hur lång tid förflyter under berättelsens gång? Hur gör författaren med tiden (se ovan)?



## Tema

- Tema kallas berättelsens grundtanke, dvs den stora bärande tanken med hela boken. Man kan ringa in det genom att fundera över vad det är författaren vill ha sagt med verket. Finns det något/några teman i din bok?


## Motiv

-  Motiv är allmänna och tidlösa situationer som ryms i verket. Exempel på detta är:

	- syskonkärlek / rivalitet mellan syskon 
	- förhållande barn – förälder
	- den oerfarna unga människan och  den livserfarna läromästaren
	- svartsjuka
	- maktkamp
	- triangeldrama
	- förbjuden kärlek /kärlek med förhinder
	- kamp det goda – onda
	- kvinnan av börd och mannen av folket (eller tvärtom)
	- ”den fula ankungen” (misslyckad, ful ankunge växer upp till 	vacker, framgångsrik svan)
	- social klassresa